# Lezione 03
Creare per ogni compito e ogni soluzione un file.

## Compito 1
Creare un programma che prenda in input dall'utente una serie di parole o punteggiatura (sono ammessi solo `.` `,` `!` e `?`), una per volta. L'inserzione si deve interrompere quando l'utente inserisce la stringa "stop".

Esempio di inserizioni (una ogni riga):
```
ciao
come
stai
,
tutto
bene
?
sì 
grazie
stop
```

Finita l'inserzione si stampi la serie di frasi risultante, andando a capo dopo ogni frase (ossia dopo ogni `.`, `!` o `?`). Assicurarsi che non vi siano spazi prima della `,` e che le maiuscole siano corrette. 

Riportare poi un po' di statistiche in merito al testo, ed in particolare: 
- Numero di parole ricevute (non si contino i segni di interpunzione)
- Numero di segni di interpunzione
- Numero di frasi 
- Il carattere più frequente
- Il carattere meno frequente
